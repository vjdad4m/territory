# Territory

Programom egyszerre készült játékként és oktatási segédanyagként. Felhasználása lehet egyéni, vagy akár három különböző csapatban. Bármilyen nyelvi mutációban is elképzelhető. Oktatási segédeszközként különböző szintű anyaggal lehet ellátni és egyaránt alkalmas a humán és a reál tantárgyak oktatásához. A kezdeti lépésektől a tudás elmélyítéséig. Így a matematika, fizika, kémia vagy akár a történelem, irodalom, biológia oktatására is alkalmas. A program kialakításánál minden korosztály igényét figyelembe lehet venni és meg lehet valósítani. A program bármilyen mértékben bővíthető. Alkalmazása egyszerre szórakoztató, oktató és bármely környezetben, akár otthon, akár tanintézetben is alkalmazható. Nem szükséges hozzá pedagógus közreműködése, mert önellenőrzést is lehetővé tesz. Komoly mértékben segíthet a felkészülésekben is. Játékszerű alkalmazása csapatmunkát igényel és egyúttal komoly oktatási és ismeretelsajátítási lehetőséget is jelent. Természetesen egyénileg is lehet használni, illetve játszani.

A prezentációmban a játékomnak, illetve a termékemnek az alkalmazását a történelem oktatásában szeretném bemutatni, mégpedig az 1956-os Forradalom és Szabadságharc eseményeinek feldolgozásával. Ezt a munkát bemutattam az iskolámban, ahol a kisgimnazisták az ünnep alatt játszhattak vele. Úgy néz ki, hogy bevált.
